+++
slug = "esleme-tr"
title = "Eşleme ve Sınıflamanın Önemi"
category = "Oyunlar"
language = "tr"
author = "Tohum Otizm Vakfı"
weight = 60
keywords = ["Eşleme", "Oyunu"]
draft = false
written_at = "2016-04-09"
[params]
thumb = "https://otsimo.com/wp-content/uploads/2016/11/24.jpg"
+++
#  Eşleme ve Sınıflamanın Önemi

Temel eşleme becerileri, eş ya da neredeyse-eş nesnelerin bir araya getirilmesini içerir. Sınıflama becerileri ise, görünüm benzerliğinin ötesinde onlara atfedilen belli özellikler çerçevesinde nesnelerin bir araya getirilmesini kapsar. Atfedilen özelliklerin bazıları, nesnelerin işlevleriyle ilişkili olabileceği gibi (örneğin, yediklerimiz, içtiklerimiz, evin içinde kullandıklarımız, giydiklerimiz) varlıkların ait oldukları sınıflarla da ilişkili olabilir (örneğin, hayvanlar, bitkiler, meyveler, sebzeler, metal nesneler, kumaş nesneler).

Eşleme ve sınıflama becerilerini öğretmeye başlamadan önce kendimize bu becerilere sahip olmanın öğrenme yaşantılarımız açısından nasıl etkileri olabileceğini soralım. Bu soruyu yanıtlamak için de çocukların ve yetişkinlerin eşleme ve sınıflama becerilerini zihinsel etkinlikleri ve öğrenme deneyimleri sırasında nasıl kullanıyor olabileceğini düşünelim. Açıklamalarımızı birkaç örnek yardımıyla somutlaştıralım.

Eşleme ve sınıflama becerileri daha zor ve karmaşık başka pek çok beceriyi ve davranışı öğrenirken farkında olarak ya da olmadan kullandığımız becerilerdir. Örneğin:

* Kavramları öğrenebilmek için nesneleri, olayları ve karşılaştığımız değişik durumları belli özellikleri çerçevesinde gruplar ve onlara bir isim veririz. Renkleri, büyük-küçük, uzun-kısa, kirli-temiz, sıcak-soğuk gibi kavramları, nesnelerin çokluk değerlerini ifade eden sayıları ancak onlara ilişkin zihinsel sınıflama etkinliklerinin ardından öğrenebiliriz. Kavramları gündelik yaşantımızda nasıl kullandığımıza gelindiğinde ise, hepimiz sayısız örnek bulabiliriz.
* Dil becerilerini öğrenirken eşleme becerilerinden yararlanırız. Örneğin: Konuşurken kullandığımız sesli sözcükler aslında onlarla eşlenmiş olan nesneleri ve eylemleri ifade eder. Dolayısıyla, eşleme becerisi sözlü iletişim davranışlarının öğrenilebilmesi için kullanılan çok önemli bir yapı taşıdır.
* Okuma-yazma becerilerini öğrenirken de eşleme becerilerini kullanırız. Çünkü hangi harflere hangi seslerin karşılık geldiğini öğrenebilmek için eşleme yapmamız gerekir. *

Alıntıdır: [Tohum Otizm Vakfı Eğitim Portalı](http://www.tohumotizmportali.org/icerik/temel-becerileri-kazandirmak/nesneleri-esleme-ve-siniflama/esleme-ve-siniflamanin-onemi)
