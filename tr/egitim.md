+++
slug = "egitim-tr"
title = "Otizm Spektrum Bozukluğunda Eğitim, Terapi ve Tedavi Yöntemleri"
category = "Otizm"
language = "tr"
author = "Tohum Otizm Vakfı"
weight = 75
keywords = ["Eğitim", "Tedavi", "Terapi"]
draft = false
written_at = "2016-04-09"
[params]
thumb = "https://otsimo.com/wp-content/uploads/2016/10/AP05051006495-300x150.jpg"
youtube = "https://youtube.com/video.html"
+++
# Otizm Spektrum Bozukluğunda Eğitim, Terapi ve Tedavi Yöntemleri

Otizmin bilinen tek tedavisi erken, yoğun özel eğitimdir. Otizmli çocuklara haftada en az 30 saat, tercihen 35-40 saat süreyle ve otizm spektrum bozukluğu olan çocuklar için özel olarak hazırlanmış eğitim programlarıyla özel eğitim verilmesi gerekir.

Otizmli çocuklarda özel eğitimin yanı sıra bazı terapi ve psikiyatrik tedavi yöntemlerine de başvurulabilir. Ancak, farklı terapi ve tedavi yöntemlerine başvurulması, özel eğitime olan ihtiyacı azaltmaz. Bu nedenle, ne tür bir terapi ya da tedavi alırsa alsın otizmli her çocuğun mutlaka ve öncelikle özel eğitim alması gerekir. Diğer yöntemler, özel eğitime yardımcı olabilir ama hiç biri özel eğitimin yerini alamaz.

### Uygulamalı Davranış Analizi (UDA)

Eğitim temelli uygulamalardan en bilinen ve etkili olan uygulama, uygulamalı davranış analizidir. Özellikle küçük yaştaki otizmli çocukların eğitiminde en etkili olduğu bilinen yaklaşımdır. UDA, davranış analizi ilke ve teknikleri dikkate alınarak geliştirilmiştir. Davranış analizi çalışmalarının ise neredeyse 150 yıllık bir geçmişi vardır. Davranış analizi ile ilgili bilimsel araştırmalar ve uygulamalar yürüten kişilere davranış analisti denilmektedir. UDA, bu ilkelerden yola çıkarak davranış analistlerinin ortaya koyduğu ve geliştirdiği bilgileri bireylerin yaşamlarını iyileştirme yönünde kullanılmasını hedefler. Ayrıca, yeri gelmişken belirtmek gerekir ki UDA otizmli çocukların eğitimleri ve yaşam kalitelerinin yükseltilmesi dışında, çocuk yetiştirme ve davranış kontrolü, eğitim, ileri derecede yetersizliği olan bireylerin eğitimi, yaşlı bakımı ve iş dünyası vb. alanlarda da kullanılmaktadır. Amerikan Ulusal Çocuk Sağlığı, İnsan Gelişimi Enstitüsü ve Amerikan Kamu Sağlığı gibi otorite ve kuruluşlarca UDA otizmli çocuklar için en etkili uygulama olarak kabul edilmektedir. İzleyen bölümde, bu şemsiye altında geliştirilmiş olan uygulamalara ve bu uygulamaların bilimsel dayanaklarına ayrıntılı olarak yer verilmiştir.

[Eğitim, Tedavi ve Terapi yöntemlerinin tamamına buradan ulaşabilirsiniz](http://www.tohumotizmportali.org/icerik/otizmi-anlamak/otizmde-egitim-ve-terapi-yontemleri/otizme-yonelik-egitim-terapi-ve-tedavi-yontemleri)

Otizmde eğitim, terapi ve tedavi uygulamaları incelendiğinde, halihazırda geliştirilmiş ve kullanılmakta olan uygulamalardan uygulamalı davranış analizinin bilimsel temelleri en güçlü ve olumlu etkileri en yüksek düzeyde rapor edilen uygulamalar olduğu görülecektir. Nerdeyse 40 yılı aşkın bir süredir yürütülen araştırmalarla otizmli çocukların eğitimlerinde önerilen uygulamalar olma özelliğini kazanmıştır.

Alıntıdır: [Tohum Otizm Vakfı Eğitim Portalı](http://www.tohumotizmportali.org/icerik/otizmi-anlamak/otizmde-egitim-ve-terapi-yontemleri)
