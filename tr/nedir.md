+++
slug = "nedir-tr"
title = "Otizm Spektrum Bozukluğu Nedir?"
category = "Otizm"
language = "tr"
author = "Tohum Otizm Vakfı"
weight = 90
keywords = ["Otizm", "Nedir", "Genel"]
draft = false
written_at = "2016-04-09"
[params]
thumb = "https://otsimo.com/wp-content/uploads/2016/08/unnamed.jpg"
youtube = "https://www.youtube.com/embed/X6nWodsX5cY"
+++
# Otizm Spektrum Bozukluğu nedir?

Otizm spektrum bozukluğu, doğuştan gelen ya da yaşamın ilk yıllarında ortaya çıkan karmaşık bir nörogelişimsel bozukluktur. Otizmin, beynin yapısını ya da işleyişini etkileyen bazı sinir sistemi sorunlarından kaynaklandığı sanılmaktadır.

### Genel bilgiler

* Otizm ilk kez 1943’te, Amerikalı çocuk psikiyatristi Leo Kanner tarafından tanımlanmıştır.
* Dünyada otizmin görülme sıklığı 68’de birdir. Dolayısıyla, ülkemizde de her 68 çocuktan birinin otizmden etkilendiği düşünülmektedir.
* Otizmin erkek çocuklarındaki yaygınlığı, kızlardan yaklaşık 4-5 kat fazladır. Her 42 erkek çocuktan birini ve 189 kız çocuğundan birini etkilediği kabul edilmektedir.
* Sosyal etkileşim ve iletişimde yetersizlikler ile sınırlı ilgiler ve yinelenen davranışlar otizmin temel özellikleri olarak kabul edilir. Bu özellikler bireyden bireye farklı yetersizlik derecelerinde görülebilmektedir.

### Sıklık ve yaygınlık

Amerika Hastalık Kontrol ve Önleme Merkezi’nin (Centers for Disease Control Prevention) çalışmalarına göre ortalama 68 çocuktan birisi Otizm Spektrum Bozukluğu tanısı almaktadır.

### Otizm Spektrum Bozukluğunun nedenleri

Bugün, otizm spektrum bozukluğuna neyin neden olduğu bilinmemekle birlikte genetik temelli olduğuna ilişkin bulgular vardır. Ancak hangi gen ya da genlerin sorumlu olduğu henüz bilinmemektedir. Çevresel faktörlerin genetik alt yapısı oluşmuş bireylerde otizm riskini arttırdığına dair saptamalar vardır. Hem genetik temellerin hem de çevresel faktörlerin etkileri üzerine çok sayıda araştırma yapılmaktadır.

Alıntıdır: [Tohum Otizm Vakfı Eğitim Portalı](http://www.tohumotizmportali.org/icerik/otizmi-anlamak/otizm-spektrum-bozuklugunu-taniyalim/otizm-spektrum-bozuklugu-nedir)
Alıntıdır: [DoktorTV](http://www.doktortv.com/video/cocuklarda-otizm-nedir)
